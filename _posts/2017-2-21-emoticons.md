---
layout: post
title: Emoticons
author: Chris
---


* Autori: Chris Leo, Noelia Ruiz Martínez, Mesar Hameed, Francisco Javier Estrada Martínez
* Compatibilità con NVDA: dalla 2018.3 alla 2019.1

L'utilizzo di questo componente aggiuntivo consente di leggere la
descrizione degli emoticons quando si incontrano caratteri che rappresentano
emoticons.

Per esempio: la sequenza ":)" sarà pronunciata "Smiley Sorriso", ed inoltre
NVDA potrà riconoscere il nome degli emoji quando presenti nel testo.

È possibile usufruire delle seguenti funzionalità:

### Inserire emoticon ###

A volte un'immagine vale più di mille parole: usa i nuovi emoji per
vivacizzare i tuoi messaggi, e per far sapere ai tuoi amici come ti senti.

Se non sai quale carattere usare per il tuo emoticon, il componente
aggiuntivo ti da la possibilità di riconoscere e sceglierne uno e copiarlo
negli appunti per poi inserirlo in campi di editazione, come per esempio in
una chat.

Con la combinazione di tasti NVDA+I, o dal menu Strumenti->  Inserisci emoticon, è possibile aprire una finestra di dialogo con le emoticon o emoji.

Questa finestra di dialogo consente di scegliere un emoticon e visualizzare
le emoticon che ti interessano:

*	Un campo modificabile permette di filtrare la ricerca per l'emoticon
  desiderato tra le emoticon disponibili. 
*	Tramite dei pulsanti radio è possibile scegliere di visualizzare solo la
  categoria emoji (alt+E) o visualizzare solo gli emoticon standard (alt+s)
  oppure visualizzare tutti gli emoticon disponibili (alt+A).
*	Nella lista di emoticon (alt+L), vi sono presenti tre colonne,
  rispettivamente: il nome dell'emoticon, il tipo di emoticon (standard
  emoticon o emoji), il carattere corrispondente. 

Quando si preme OK, il carattere dell'emoticon scelto verrà copiato negli
appunti, pronto per essere incollato.

### Dizionario Emoticons ###

Il componente aggiuntivo Emoticons permette di avere più dizionari
servendosi dei profili di configurazione.

Ciò significa che   è possibile creare o modificare un dizionario di voce
per ogni profilo personale.

Dal menu di NVDA, Preferenze -> Dizionario Emoticons, è possibile aprire una finestra di dialogo per aggiungere o modificare gli emoticon disponibili.

Quando si salva la configurazione, le nuove impostazioni di lettura si
applicano solo al profilo personale in uso.

Per esempio, se si preferisce che NVDA legga le classiche emoticons solo in
uno specifico programma di chat, ma non in altre applicazioni di chat, si
può creare un profilo personale per lo specifico programma ed assegnargli
un dizionario di voce dal menu Dizionari, Dizionario Emoticons. Vedi di
seguito per le impostazioni in relazione alla configurazione  di un profilo
personale.

Con il pulsante "Salva ed esporta dizionario" è possibile salvare il
dizionario chiamato emoticons.dic nella cartella di configurazione personale
speechDicts.

Il nome ed il percorso del dizionario deriva dal nome dell'attuale profilo
in fase di modifica, questo verrà indicato nel titolo della finestra del
dizionario.

### Impostazioni Emoticons ###

Dal menu preferenze > Impostazioni, è possibile visualizzare le impostazioni Emoticons e scegliere se Attivare la lettura di emoticon per ogni profilo. Di default è disattivato.

Nel pannello impostazioni Emoticons è possibile scegliere se attivare o meno il dizionario per il profilo in fase di modifica. Di default è disattivato sia per la configurazione normale che per tutti i nuovi profili.

È inoltre possibile decidere se far leggere gli emoji dal componente
aggiuntivo, oppure mantenere la lettura degli emoji dalla configurazione di
NVDA.

Se si preferisce tenere  pulita la cartella di configurazione, è possibile
rimuovere i dizionari non utilizzati (quelli associati ad un profilo
eliminato) e che non vengono caricati.

### Comandi rapidi: ###

Di seguito i comandi rapidi disponibili di default: E' possibile modificarli
o aggiungerne di nuovi per aprire le impostazioni o la finestra Dizionario Emoticons:

* NVDA+E: Attiva o disattiva la lettura degli emoticon.
* NVDA+I: visualizza una finestra di dialogo per selezionare un emoticon che si desidera copiare negli appunti.
* Non assegnato: apre un messaggio visualizzabile con il carattere alla posizione del cursore di controllo e la sua descrizione per esteso.
* Non assegnato: apre un messaggio visualizzato con il carattere alla posizione del cursore  e la sua descrizione per esteso.

Nota: In Windows 10 è possibile utilizzare la finestra per inserire emoji. 

---

